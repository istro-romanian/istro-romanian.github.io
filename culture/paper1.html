<html>
<head>
<title>The IstroRomanians: Il dizionario del dialetto istroromeno, fonti e principi di elaborazione</title>
<meta http-equiv="content-type" content="text/html; charset=utf-8">
<meta name="author" content="Bogdan Banu">
<meta name="keywords" content="croatia, croazia, hrvatska, croația, romania, rumania, rumunjska, românia, istria, istra, učka, monte maggiore, ćićarija, ciceria, brdo, brda, briani, bârdo, kostrčani, costerciani, costârceån, jasenovik, iessenoviza, sucodru, letaj, letai, nova vas, villanova, noselo, šušnjevica, susnieviza, susgneviza, valdarsa, șușnievița, žejane, seiane, jeiăn, kršan, chersano, crâșan, cici, ciribiri, istro-romanian, istro-rumeno, istro-romeno, istro-rumunjsko, istro-română, istro-romanians, istro-rumeni, istro-romeni, istro-rumunj, istro-români, istroromanian, istrorumeno, istroromeno, istrorumunjsko, istroromână, istroromanians, istrorumeni, istroromeni, istrorumunj, istroromâni, istrian vlach, istrian vlachs, vlaši, vlaški">
<meta name="description" content="A collection of books about IstroRomanians (Istrian Vlachs) and of literature in IstroRomanian.">
<style type='text/css'>
<!--
	a:link {text-decoration:underline}
	a:visited {text-decoration:underline}
	a:hover {text-decoration:none;color:brown}
// -->
</style>
</head>
<body topmargin=0 marginheight=0 marginwidth=0 bgcolor=white link=black vlink=black alink=black text=black>
<div align=center>
<br>
<table width=700 border=0 cellspacing=0 cellpadding=0>
<tr>
<td width=700 height=5>
<table width=700 border=0 cellspacing=0 cellpadding=0>
<tr>
<td width=350 bgcolor="440000" align=left>
&nbsp;
</td>
<td width=350 bgcolor="440000" align=right>
<font face=arial size=1 color=white>
w w w . i s t r o - r o m a n i a n . n e t &nbsp;
</font>
</td>
</tr>
</table>
</td>
</tr>
<tr>
<td width=700 colspan=3>
<img width=700 height=124 src="../graphics/tbooks.jpg">
</td>
</tr>
</table>
<table width=700 border=0 cellpadding=0 cellspacing=5>
<tr>
<td width=85 valign=top align=right>
<font face=arial size=4>
<a href="../index.html" onMouseOver="window.status='Home'; return true;">Home</a><br>
<br>
<a href="../links.html" onMouseOver="window.status='IstroRomanian Links'; return true;">Links</a><br>
<br>
<a href="../books.html" onMouseOver="window.status='IstroRomanian Books'; return true;">Books</a><br>
<br>
<a href="../news.html" onMouseOver="window.status='IstroRomanian News'; return true;">News</a><br>
<br>
<a href="../culture.html" onMouseOver="window.status='IstroRomanian Culture'; return true;">Culture</a><br>
<br>
<a href="../status.html" onMouseOver="window.status='The Official Status of the IstroRomanian Community'; return true;">Status</a><br>
<br>
<a href="../alphabet.html" onMouseOver="window.status='IstroRomanian Alphabet'; return true;">Alphabet</a><br>
<br>
<a href="../photos.html" onMouseOver="window.status='IstroRomanian Photos'; return true;">Photos</a><br>
</font>
<br>
<img src="../graphics/point.gif" border=0 width=85 height=1>
<br>
<br>
<!-- start of freefind search box html -->
<table cellpadding=0 cellspacing=0 border=0 >
<tr>
	<td style="text-align:right; font-family: Arial, Helvetica, sans-serif;	font-size: 7.5pt; padding-top:1px;">
		<a href="http://search.freefind.com/find.html?si=16111136&amp;pid=a">advanced search</a>
	</td>
</tr>
<tr>
	<td  colspan=2 style="text-align:right; font-family: Arial, Helvetica, sans-serif; font-size: 7.5pt;">
		<form style="margin:0px; margin-top:1px;" action="http://search.freefind.com/find.html" method="get" accept-charset="utf-8" target="_self">
		<input type="hidden" name="si" value="16111136">
		<input type="hidden" name="pid" value="r">
		<input type="hidden" name="n" value="0">
		<input type="hidden" name="_charset_" value="">
		<input type="hidden" name="bcd" value="&#247;">
		<input type="text" name="query" size="10"> 
		<input type="submit" value="search">
		</form>
	</td>
</tr>
</table>
<!-- end of freefind search box html -->
<br>
<img src="../graphics/point.gif" border=0 width=85 height=1>
<br>
<p>
<a href="https://www.facebook.com/istroromanians" onMouseOver="window.status='Find us on Facebook'; return true;"><img src="../graphics/facebook_logo.jpg" border=0 width=75></a><br>
<br>
</td>
<td width=1 background="../graphics/point.gif">
<img src="../graphics/point.gif" width=1 height=1>
</td>
<td width=465 valign=top>
<table width=465 border=0 cellpadding=0 cellspacing=1>
<tr>
<td align=left colspan=3 height=18>
<font face=arial size=4>
<u>Il dizionario del dialetto istroromeno, fonti e principi di elaborazione</u><br>
</font>
<p>
<font face=arial size=2>
<i><b>Petru Neiescu</b><br>
Università di Cluj-Napoca</i><br>
<p>
Gli istroromeni, il gruppo più piccolo e occidentale dei romeni, vivono, così come indica anche il loro nome, nella Penisola d'Istria che si trova in Croazia. Il loro nome è di origine libresca, così com'è anche il nome dei meglenoromeni o quello dei macedoromeni. Gli istroromeni chiamano il gruppo di cui fanno parte con altre parole. Soltanto i romeni e gli aromeni sono quelli che hanno conservato fino oggi la parola ereditata dal latino per denominare la loro lingua e la stirpe cui appartengono. Gli istroromeni si dichiaravano <i>(a)rmân</i>, <i>(a)rămăn</i>, con l'a protetica, caratteristica per questo dialetto, messa all'inizio delle parole: <i>alavdu</i> "lodo", <i>aumbra</i> "ombra" etc.<br>
<p>
Se per gli aromeni la denominazione di macedoni non è corretta perché loro non vivono soltanto in Macedonia (provincia che si estende su tre paesi: la Grecia, la Bulgaria, La Repubblica di Macedonia) ma anche in altre zone che appartengono a questi paesi oppure in altri paesi (Albania), per quegli altri gruppi i termini di istroromeno o meglenoromeno possono essere usati perché non sono restrittivi. Il nome di <i>vlah</i>, dato ai meglenoromeni o agli istroromeni è stato preso dagli slavi con cui convivevano, gli altri nomi degli istroromeni come <i>jeiånți</i>, <i>novoșåni</i>, <i>sușnievți</i>, <i>brijåni</i> etc. essendo derivarti dai nomi dei loro villaggi. Il termine <i>rumun</i>, usato per indicare la loro origine e la loro appartenenza etnica, e <i>rumunski</i> per nominare la loro lingua, è stato adottato dai numerosi ricercatori che li hanno visitati o dagli slavi che nominano così la lingua e la popolazione.<br>
<p>
Il geografo Domenico Negri affermava nel 1557 che i pastori che viverano sulla costa dalmata si chiamavano ancora Romani. Il termine di <i>rumer</i>, dato loro da Irineo Della Croce, nella sua famosa opera <i>Historia antica e moderna, sacra e profana della città de Trieste</i> (1698), non ha lasciato nessuna traccia nel loro parlare. Il termine è stato usato poi anche da altri: A. Glavina e C. Diculescu , Leca Morariu ed è stato recentemente preso dalla "Asociatia Culturale lu Rumeri din Istrie", creata pochi anni fa a Trieste e diretta con competenza dal dottor P.E. Rațiu di Roma. La parola scritta così può rappresentare una pronuncia antica <i>rumăr</i>, dai tempi quando la <b>-u</b> e la <b>-i</b> finale si pronunciavano ancora sillabico e la <b>n</b> inclusa in romanus (<i>românu</i>, plurale <i>români</i>) si trovava in posizione intervocalica, rendendo possibile la trasformazione della <b>-n-</b> in <b>-r-</b>. Questa trasformazione è conosciuta sotto il nome di rotacismo, fenomeno generale e collettivo nel dialetto istroromeno, frequente nei testi romeni vechi ed in lingua antiqua nelle zone in cui il fenomeno è sparito. Oggi si conserva i soltanto in qualche casale dei Monti Occidentali della località Scărișoara. La grafia con <b>e</b> per <b>â</b> o <b>a</b>, è dovuta a quelli che hanno scritto la parola in una lingua che non aveva questo suono e non possedeva una lettera per ridarla. Questo fenomeno di adattare la pronuncia e la grafica è conosciuto e frequente anche in altre lingue.<br>
<p>
A partire da Irineo Della Croce anche altri ricercatori hanno studiato la lingua degli istroromeni. Tutti sono nominati nella conosciuta monografia di Sextil Pușcariu, <i>Studii istroromâne</i> e il loro contributo è stato analizzato criticamente nel terzo volume degli Studii.<br>
<p>
Sono stati anche altri ricercatori che hanno visitato gli istroromeni ed hanno studiato il loro parlare. Ricordiamo i professori Petru Iroaie, Traian Cantemir, August Kovačec, dall'Università di Zagabria, che ha realizzato una valorosa monografia, premiata dall'Accademia Romena, Radu Flora, Ileana Neiescu, Aurelia Stan, Richard Sârbu, Vasile Frățilă e, finalmente, Emil Petrovici e Petru Neiescu, che hanno fatto cinque ricerche nei posti abitati degli istroromeni ed hanno pubblicato una parte dei materiali raccolti. Questi materiali rappresentano le risposte ad un questionario di due mila domande, realizzato in modo integrale a Jeiăn, Sușnievița, Noselo e Sucodru, e parzialmente, a Costârcean e Zancoviți, insieme a una ricca collezione di testi registrati su nastri magnetici.<br>
<p>
Poco conosciuto, ma molto ricco e valoroso è il materiale raccolto per <i>Atlasul lingvistic român I</i>, da Sever Pop (a Jeiăn e Brdo, con un questionario di 2200 domande) ed <i>Atlasul lingvistic român II</i>, da Ștefan Pasca (a Jeiăn, con un questionario di 2700 domande), materiale valorizzato parzialmente nei dieci volumi dell'<i>Atlasul lingvistic român</i> e nei sette volumi del <i>Micul atlas lingvistic român</i>.<br>
<p>
Si può costatare che per il dialetto aromeno ci sono dei dizionari, di cui ricordiamo il più recente e completo, realizzato da Tache Papahagi ; per lo stesso dialetto la professoressa Matilda Caragiu-Marioțeanu sta preparando un altro più completo; che per il dialetto meglenoromeno abbiamo il Dizionario di Th. Capidan . Per il dialetto istroromeno invece ci sono soltanto dei glossari che accompagnano gli volumi oppure glossari realizzati con materiali dispersi, pubblicati dai predecessori. Ma un dizionario completo manca e per questo nel 1976 ho pubblicato il progetto di un dizionario e mi sono messo ad arricchire lo schedario.<br>
<p>
Non insisteremo su questo programma, vogliamo soltanto analizzare la fonte più ricca da cui si estraggono i materiali: <i>Atlasul lingvistic român</i> ed il modo in cui è rappresentato il dialetto istroromeno nei volumi pubblicati dell' atlante o nei manoscritti.<br>
<p>
Uno dei più discussi problemi di questo dialetto fu il modo in cui è stata percepita e notata la e (la e aperta). Quando altri ricercatori hanno fatto degli sbagli ed hanno messo e aperta nei casi in cui era necessario, invece l'hanno omessa quando doveva essere registrata, S. Pop afferma che questo suono, rida una e finale romeno (nei villaggi della parte di Sud) ed il dittongo ea, tanto nei paesi del Sud, quanto a Jeiăn, anche se questo dittongo si conserva oggi nel dacoromeno o rappresenta questo dittongo dal romeno vecchio. Si pronuncia, per esempio, <i>o fete</i>, <i>do fete</i> (a Sușnievița), ed <i>o feta</i>, <i>do fete</i> (a Jeiăn), per <i>o fată</i>, <i>două fete</i> nel dacoromeno attuale o <i>o feată</i>, <i>două feate</i>, nel romeno antico. Ma non sempre ad un suono <b>-a</b> finale romeno corrisponde obbligatoriamente a un <b>e</b> (e aperto) a Sud ed <b>a</b> un <b>-a</b> a Jeiăn. Nel dialetto istroromeno si tratta della conservazione di un'eredità dal latino in parole come <i>gl'inde e ferice</i> (in italiano "ghianda e felce"), per <i>ghinda e feriga</i> del dacoromeno, dove sono forme di singolare rifatte sotto la pressione del sistema, i sostantivi femminini avendo la desinenza <b>-a</b> (<i>capra</i>, <i>casa</i>, <i>vaca</i> ecc.). Le forme del latino singolare glandem e filicem sono diventate nel romeno antico <i>gl'inde e ferice</i>, forme conservate fin oggi nei dialetti a Sud del Danubio. La leggenda della fondazione del villaggio Jeiăn racconta di tre fratelli, di cui uno era cieco. Tutti e tre sono partiti a cercare dei posti migliori per fare pascolare le pecore. Hanno camminato molto e, durante una sosta, il cieco, che era anche il più anziano di loro, sedendosi per riposare, ha toccato con le mani la terra ed ha sentito la felce. Allora ha detto: <i>Uanca-ii bur pemint, ke ferice creste</i> "qui è terra buona perché cresce la felce" e sono rimasti là e così hanno messo le fondamenta del villaggio.Chi ha visto il villaggio Jeiăn, collocato sulle coline carstiche dalmate, tra le rocce di calcare, con piccole terre che possono essere lavorate soltanto dopo che i sassi sono stati tolti, può rendersi conto di quanto sia relativa la nozione di bene e di buono.<br>
<p>
Nel parlare specifico di Jeiăn c'è un suono che non esiste nel dacoromeno, il sonoro fricativo velare? Questo suono corrisponde al g del romeno. C'è anche la coppia sorda di questo suono in romeno, Sever Pop e St. Pasca hanno notato con una <b>h</b> tagliata con una tilde. Altre volte è stato sostituito nell'atlante con <b>h'</b>. In un parlare precipitato questo suono è difficilmente percepito, specialmente quando una persona non l'ha nella sua lingua. Per questo i ricercatori l'hanno identificato spesso con il suono più simile del romeno, <b>h</b>. Altre volte, hanno dimenticato semplicemente di aggiungere la tilde (specialmente St. Pasca).<br>
<p>
Così, nella carta chiamata <b><i>Grapa de maracini</i></b> (1/38) "Erpice di Rovi" a Jeiăn si è notato ca <i>husta brana</i>. Ma, nel croato, secondo le nostre conoscenze, non esiste una parola <i>hust</i>, ma <i>gust</i>, parola che significa "fitto", "grosso", "stretto", "opaco". Dunque ca <i>husta brana</i> non significa erpice di rovi, ma erpice a denti fitti, in opposizione con erpice con denti (di ferro o di legno) rari. Dai molti esempi che si possono fare circa questo suono ricordiamo ancora la carta con il titolo <b><i>Tunul bubuie</i></b> (5/1466) "Il canone romba" e <b><i>Ruotaio</i></b> (5/1543) "la persona che fa le ruote". A Jeiăn si è registrato calunu <i>zahârnea</i> (dal serbocroato zagrniti = "tuonare", "rombare") e bohnaru che ha, con sicurezza, le origini nel tedesco Wagner.<br>
<p>
Siccome nei dizionari è registrato il lessico, le varianti fonetiche spesso essendo trascurate (eccetto i dizionari speciali), non ci siamo proposti di ridare le varianti fonetiche ma di ridare più semplicemente i fenomeni linguistici. Saranno evidenti nel lessico istroromeno gli elementi slavi, conseguenza di una lunga convivenza con gli slavi meridionali. Cercheremo di mettere in evidenza qualche elemento che hanno creato dei problemi, usando stavolta i materiali offerti dall'<i>Atlasul lingvistic român II</i>.<br>
<p>
Dobbiamo sottolinare dall'inizio che il materiale è molto ricco ma dev'essere interpretato, perché il titolo non è sinonimo alle risposte ma un tipo di definizione della nozione che doveva essere ottenuta tramite la domanda. Per esempio: alla domanda <i>Che cosa si mette d'inverno sulla testa?</i> sono possibili risposte come: capello, berretto di pelle di pecora, berretto (a visiera), basco, niente. Il titolo della carta sarà <b><i>Căciula</i></b> "Berretto di pelle di pecora", ed in legenda si scriverà: domanda indiretta. Il titolo della carta ci aiuta a capire a che cosa si riferisce la domanda. Ma capello, basco, berretto a visiera, niente non sono sinonimi di berretto di pelle di pecora ma costituiscono risposte personali alla domanda fatta al rispettivo informatore. Generalmente, tutti i titoli delle carte degli atlanti linguistici dovrebbero essere di questo tipo: Risposta alla domanda che cosa mettete d'inverno sulla testa? o Che cosa mettono d'estate gli uomini sulla testa? e non Capello e Berretto di pelle di pecora.<br>
<p>
Daremo qualche esempio preso casualmente dall'<i>Atlasul lingvistic român II</i>, con riferimento a Jeiăn. Nella carta <b><i>Urc dealul</i></b> (5/1373) "Salgo la collina" è notato: <i>me? ân vrh</i>. In <i>me?</i> riconosciamo il presente dell'indicativo del verbo <b><i>merge</i></b> (ir. <i>meje</i> "andare" e <i>vrh</i> significa "collina"? No! Gli istroromeni hanno <i>codru</i> o <i>brig</i> per monte, collina. Dunque <i>me? ân vrh</i> ha il senso "salgo", "vado in su" (anche su una collina).<br>
<p>
Nella carta <i><b>Zi de zi (îi merge tot mai bine)</b></i> (5/1496) "Di giorno in giorno  (gle va sempre meglio)" c'è la risposta: <i>ziia dupa ziia îl meje văvăc mai tamno</i> ma i redattori non hanno tradotto: gli va peggio. Uno che non è iniziato darebbe in dizionario la parola <i>tamno</i> con il senso <i>bine</i> "bene", quando significa il contrario, <i>rău</i> "male". Questi errori devono essere corretti.<br>
<p>
Ma il desiderio di correggere gli sbagli può costituire anche una trappola per quello che vuol fare un tale lavoro. Nella carta <b><i>Mestecăniș</i></b> (2/602) "Bosco di betulle" c'è la parola <i>wărbovina</i> che deriva dalla parola croata <i>vrba</i> che significa <i>salcie</i> "salice". Il redattore della carta ha messo, dopo la risposta il punto interrogativo [?], per indicare che ha dei dubbi in quello che riguarda la risposta. I dizionari serbocroati che ho consultato danno per <i>vrbovina</i> il senso <i>lemn de salcie</i>, <i>pădure de salcie</i> "legno di salice", "bosco di salice". Sembra che, sia l'informatore, sia l'inquirènte, non abbiano capito qualcosa (il primo non ha capito la domanda, il secondo non ha capito che la risposta è sbagliata, e saremo tentati a credere che <i>vârba</i> significa <i>salcie</i> "salice", soprattutto perché il redattore ha messo il punto interrogativo. Abbiamo visto il manoscritto originale ed abbiamo costatato che St. Pasca non ha messo il punto interrogativo dopo la risposta, dunque è stato messo dal redattore a metterlo. Quando abbiamo fatto anche noi l'inchiesta a Jeiăn, abbiamo ottenuto la stessa risposta: <i>vârba</i> per <i>mesteacăn</i> "betulla". Sapendo che <i>vrba</i> significa nel serbocroato "salice", abbiamo insistito con la domanda, ma l'informatore ha mantenuto la risposta. L'ho domandato allora quale sarebbe la parola croata per <i>vrba</i> e l'informatore (Marmilic Ivan, Sepalo) mi ha risposto con prontezza: <i>brezza</i> cioè <i>mesteacăn</i> "betulla".<br>
<p>
Sulla carta <b><i>S-au încăierat la bătaie</i></b> (4/979) "Si sono presi a pugni, si sono picchiati" esiste la risposta <i>s-av posnít na tezei</i>. Tanto quello che ha fatto l'inchiesta, quanto il redattore, non conoscendo il serbocroato, hanno confuso la prima sillaba del verbo <i>natezei</i> con la preposizione <i>na</i>, che esiste in molte lingue slave ed ha senso a e <i>tezei</i>, parola inesistente, l'hanno considerata come se fosse la parola pecchiata. Posni non significa <i>a se încăiera</i> "picchiarsi" ma <i>a începe</i> "cominciare", e <i>na tezei</i> non significa <i>bătaie</i> "picchiato", la parola corretta è <i>natezei</i> (in una sola parola) è proviene dal serbocroato <i>natezati (se)</i>, dove ha più sensi, alcuni presi anche dagli istroromeni: "tirare", "stendere", "forzare", "strappare", "esitare", e con senso figurato misurarsi le forze con qualcuno.<br>
<p>
C'è un altra carta <b><i>S-au luat de păr</i></b> (4/973) "Pigliarsi a capelli" dove troviamo la risposta <i>s-au natezeit de per</i>. Qui <i>natezei</i> non ha il senso di <i>prinde</i> "prendersi", ma di <i>trage</i> "tirare". Stavolta la parola è scritta correttamente, non è divisa.<br>
<p>
Qualche volta il malinteso tra l'investigatore e l'informatore è chiaro. Nella carta <b><i>Porumbiște</i></b> (1/119) "Posto dove si coltive granturco" si è risposto: <i>locu dénde-i poberito</i>. <i>Pobirati</i> (<i>pobrati</i>) è un verbo prestato dal serbocroato ed ha il senso: <i>a culege</i>, <i>a recolta</i> "cogliere", "raccogliere". Dunque la risposta non doveva stare in questa carta.<br>
<p>
Faremmo un altro esempio che appartiene al campo mestiere del mugnaio. A Jeiăn manca l'acqua, dunque anche un mulino al'acqua, ma l'informatore ha visto chissà dove tali mulini e sapeva qualcosa su di loro. <b><i>Stăvilar sterp</i></b> (I/152) "Diga sterile" è un canale per cui passa l'acqua quando non funziona il mulino. Per questa nozione si è ottenuta, a Jeiăn, la risposta <i>liésa</i>. Nelle carte che seguono: <b><i>Ridic stavila</i></b>, (I/153) "Alzo la diga" e <b><i>Las, cobor stavila</i></b> (I/154) "Abbasso la diga" ci sono le risposte: <i>dvihnés liésa</i> (sbagliato con <b>h</b> invece di <b>h'</b>) e <i>låsu liésa</i>. Evidentemente liésa ha il senso di <i>stavila</i> "diga" ed è fatta dalle verghe, come dappertutto. Noi stessi abbiamo notato a Jeiăn: <i>Masuna-i proh'radita cu lese</i>, cosa che significa che l'ovile è circondato da una rete di verghe.<br>
<p>
Nella carta <b><i>(Fructe) Crude</i></b> (1/203) "(Frutti) Immaturi" è stato scritto: <i>kísel</i>o con l'indicazione [s] che mostra sostantivo. Ma l'indicazione [s] manca dalla scheda originale ed è stata aggiunta sbagliatamente dal redattore della carta, perché <i>kiselo</i> è un aggettivo proveniente dal croato e significa <i>acru</i> "acre", notato anche da noi: <i>kisel låpte</i>, "latte acro, yogurt". Dunque l'informatore non ha risposto come si chiamano i frutti immaturi, ma che gusto hanno.<br>
<p>
Nell'elenco di "trappole" aggiungiamo altri esempi. Nella carta <b><i>Putinei</i></b> (2/307) "Vaso di legno in cui se mette il latte per estrarre (preparare) il burro" sul territorio dacoromeno, insieme ai sinonimi dati come risposta, ci sono delle risposte che affermano che il burro si ottiene dal latte mescolando e battendo con un cucchiaio, in una pentola, o in un piatto di terracotta (o di legno) o in qualche orciolo (quando si prepara poco). A Jeiăn si è risposto <i>sålita e zdilita</i>. <i>Zdilita</i> è la forma istroromena della parola croata <i>zdelica</i>, diminutivo per <i>zdela</i> "piatto" e <i>šalica</i>, diminutivo per <i>šalja</i>, <i>šolja</i> "orciolo". Queste parole non sono sinonimi, ma sono delle risposte alla domanda: in che cosa si prepara il burro? Gli istroromeni hanno una parola per il vaso dove si prepara il burro: <i>muntår</i> ed apparisce in altre risposte notate sull'atlante. Così la carta <b><i>Mâtcă</i></b> (2/308) menziona con <i>muntår e bătu de muntår</i> ciò che significa la ruota di questo strumento e la coda del batocchio e la parte del vaso composta di una tavola rotonda con buchi, più piccola del diametro interno dal vaso e che presenta in mezzo una coda di legno. Con movimenti verticali successivi si agita il latte fino quando si separa il burro. Anche in Romania, in tredici località, non si è ottenuto il nome per <i>mâtcă</i> ma, come a Jeiăn, soltanto le parti componenti. Gli istroromeni hanno anche un verbo <i>(z)muntarí</i> "estrarre il burro". La parola si trova anche nel parlare croato nella zona Lika, vicino ad Istria, con il senso di "mortaio" e rappresenta una variante per <i>mòrtar</i>, con lo stesso senso di "mortaio" abbastanza diffuso nella parte orientale del serbocroato (per esempio Dubrovnik) ed è un prestito dialettale veneto: <i>mortar</i> (mortaio) dell' italiano letterario, ereditato dal latino <i>mortarium</i>. Dunque, <i>zdilita</i> verrà tradotto con il termine piattino.<br>
<p>
Ricordiamo che nell'atlante ci sono anche altri tipi di sbagli. Per esempio, nella carta <b><i>Sloi de ceară</i></b> (1/273) "Ghiacciolo de cera" a Jeiăan si è risposta <i>cuz de cier</i>. La parola <i>cuz</i> non esiste, c'è invece <i>cus</i>, che proviene dal sebocroato <i>kus</i>, con il senso "pezzo". Sarebbe sbagliato se nel dizionario fosse data la parola <i>kuz</i> come corrispondente per il dacoromeno <i>sloi</i>. <b>Z</b> si spiega tramite la fonetica sintattica: la <b>s</b> finale è diventata sonora a causa della consonante sonora che segue il <b>d</b> che si trova nella preposizione <i><b>d</b>i</i>. Quello che ha fatto l'inchiesta avrebbe dovuto notare <i>cuz de cier</i>, se avesse conosciuto la parola <i>cus</i>, usando il segno per "liaison". La mancanza di questo segno è dovuta al fatto di non aver percepito il fenomeno di sandhi, conosciuto anche nelle altre lingue.<br>
<p> 
Continuiamo gli esempi. Per <b><i>Caș dulce</i></b> "Cacio dolce" Pasca ha notato <i>frijă cås</i>. La parola <i>frija</i> non esiste nell'istroromeno, c'è invece <i>frijac</i> che proviene dall'aggettivo serbocroato <i>frišak</i>, <i>-ška</i>, <i>-ško</i>, con il senso di "fresco", "recente". Dunque si tratta di un cacio fresco, che non è fermentato. Il <b>c</b> finale dell'aggettivo è sparito a causa del <b>c</b> che segue nella parola <i><b>c</b>ås</i>. Il fenomeno è normale e l'investigatore, se avesse conosciuto la parola, avrebbe dovuto unire le parole tramite il liaison (È) oppure avesse ortografiato con una linea: <i>frijă-cås</i>. Sono, questi, segni che farebbero attento quello che legge la risposta: si tratta di un accidente fonetico. Nel parlare precipitato tutti pronunciamo così. Gli esempi di questo tipo sono numerosi nell'atlante ed il redattore del dizionario li deve interpretare e correggere.<br>
<p>
Ma non soltanto nell'atlante ci sono degli sbagli. Quasi in tutte le fonti c'é ne sono ed è necessario che siano corretti o, semplicemente, ignorati. Dobbiamo affermare che i materiali più corretti e più sicuri sono quelli di S. Pușcariu, A. Kovačec e, senza falsa modestia, quelli raccolti da E. Petrovici e da noi.<br>
<p>
Se studiamo <i>Texte istroromâne</i> di Traian Cantemir ed il suo glossario, troviamo che per il verbo <i>veni</i> "venire", egli da 23 sensi, di cui ricordiamo: <i>a veni</i> "arrivare" (<i>a verit-a cåse</i>), <i>a coborî</i> "scendere" (<i>a verit jos</i>), <i>a crește</i> "crescere" (<i>verit-a måre</i>), <i>a deveni</i> "diventare" (<i>verit-a bur</i>), <i>a ieși</i> "uscire" (<i>verit-a din ape</i>), <i>a se îmbogăți</i> "arricchirsi" (<i>verit-a bogåt</i>), <i>a îmbătrâni</i> "invecchiare" (<i>verit-a betăr</i>), <i>a se însera</i> "imbrunire" (<i>verit-a sera</i>), <i>a întineri</i> "ringiovanire" (<i>verit-a tirer</i>), <i>a se întoarce</i> "ritornare" (<i>verit-a nåzat</i>), <i>a intra</i> "entrare" (<i>verit-a nuntru</i>), <i>a se usca</i> "asciugare" (<i>verit-a uscate</i>), <i>a răsări</i> "levare" (<i>sorele vire fåre</i>), <i>a se îmbolnăvi</i> "ammalarsi" (<i>verit-a bolăn</i>) etc. Noi abbiamo ridotto tutto a cinque sensi, così come si vede dal progetto del dizionario. Al primo senso abbiamo specificato: "Seguito dalla preposizione <b>în</b> "in" e <b>din</b> "da" e da'avverbio di luogo, indica la direzione ed il luogo da cui si viene o si va".<br>
<p>
Pure il famoso conoscitore del dialetto istroromeno, S. Pușcariu, che ne ha fatto la migliore monografia, ha sbagliato qualche volta e può essere corretto. Per esempio, nel suo glossario per a trage "trare", "tirare" (a Jeiăn <i>tråje</i>) Pușcariu dà il significato <i>a vâsli</i> "remare", estratto dall'esempio <i>mergu la o bårkite</i> si <i>se trågu</i>. Noi abbiamo dato quattro sensi per questo verbo: 1. Trarre, portare, trascinare. 2. Portare, trasportare. 3. Viaggiare, andarsene, passeggiare. Per S. Pușcariu abbiamo fatto anche il senso 4. Remare, seguito dal punto interrogativo [?]. Evidentemente che per fare una passeggiata con la barca devi remare (se non ha motore), se <i>me trågu in bicicletta</i> devo pedalare per muoverla, ma in questo esempio <i>me trågu</i> non significa pedalare o muovere i piedi.<br>
<p>
Ci fermiamo qui, anche se gli esempi possono continuare. Vi sono tanti problemi nell'elaborare il dizionario, su cui abbiamo riflettuto molto: a. Abbiamo il diritto di notare in dizionario parole e forme di cui siamo convinti che sono sbagliate, soltanto per non intrometterci nei materiali dei predecessori? b. Abbiamo il diritto di correggerli, nonostante il rischio di sbagliare? c. Ignoriamo le forme di cui siamo convinti che sono sbagliate, eliminandole dallo schedario? d. Si possono dare anche le forme sbagliate, o considerate da noi sbagliate e richiamare con un punto interrogativo [?] l'attenzione?<br>
<p>
Abbiamo riflettuto su tutto ciò e consideriamo che non dobbiamo essere gli schiavi dei principi rigidi. Un po' d'elasticità è possibile anche nei lavori lessicografici, in cui, generalmente, si rispettono le norme tecniche. A seconda del materiale, combineremo i punti di vista esposti sopra. I nostri intenti sono di includere le parole e le forme (non necessariamente e varianti fonetiche) che esistono nelle opere pubblicate o nei manoscritti e che sono state o possono essere spiegate. Il professore A. Kovačec ci ha offerto con generosità un glossario composto da lui e per questo lo ringraziamo. Speriamo che anche il professore Lorenzo Massobrio, il direttore dell'<i>Atlante linguistico italiano</i> ci accorderà il permesso di consultare i materiali raccolti per l'atlante dal professore Ugo Pellis, nei villaggi istroromeni. La richiesta per il signor Massobrio è stata già fatta, dobbiamo soltanto ottenere il suo accordo. Ogni volta sarà indicata la fonte da dove è stato estratto il materiale.<br>
<p>
Sappiamo benissimo che il numero delle parole-titolo non sarà completo, sarà limitato, perché nei testi che possediamo appaiono casualmente le parole e soltanto le risposte ottenute per i termini seguiti nei questionari, ma il fondo lessicale principale sarà rapresentato. Esistono anche parole ereditate, che fanno parte della terminologia d'alcuni mestieri, che possono sfuggire perché non sono state incluse nei questionari e non sono apparse nelle conversazioni avute dai ricercatori con gli istroromeni o nei testi esistenti. Per ciò abbiamo l'intenzione di seguire tutti gli elementi d'origine latina o autoctona conservati in romeno, nei villaggi abitati dagli istroromeni. Così come ha fatto Matteo Bartoli per quelle trecento parole d'origine latina, parole pubblicate da S. Pușcariu sotto il nome di <i>Listele lui Bartoli</i> "gli elenchi di Bartoli". Un tale elenco esiste nel manoscritto. L'abbiamo elaborato insieme a tre colleghi per un volume del <i>Trattato della storia della lingua rumena</i>, che dovrà trattare il periodo del romeno comune, prima della divisione in dialetti. L'elenco non contiene soltanto elementi latini o autoctoni ma l'intero fondo lessicale di questo periodo ricostituito dai dizionari, dai testi vecchi e dal paragone fatto tra i quattro dialetti del romeno. Non so se riuscirò a seguire nei villaggi istroromeni questo elenco di parole. Forse una collaborazione con i colleghi croati ed italiani e con gli uomini di cultura parlanti di questo dialetto, sarebbe profittevole. Il dizionario può apparire anche senza quest'elenco, ma se fosse possibile questo fatto, la qualità del dizionario guadagnerebbe.<br>
<p>
Una volta stabilito l'inventario lessicale, con enunciati per ogni parola e senso, potranno essere pubblicati altri due dizionari, avendo come punto di partenza il nostro: un dizionario italiano-istroromeno ed uno croato-istroromeno. Io avanzo la proposta di una collaborazione ai colleghi italiani e croati (un grande specialista si trova tra di noi, si tratta del professore A. Kovačec). La collaborazione sarebbe utile, specialmente per stabilire le etimologie, perché gli istroromeni sono venuti in contatto con altre lingue è ne hanno dubito l'influenza. Il dizionario può aprire anche senza indicare l'etimologia delle parole ma sarebbe un peccato rinunciarci, perché le etimologie riflettono i risultati della convivenza tra gli istroromeni e gli italiani oppure i croati d'Istria.<br>
<p>
Finito il dizionario nella forma concepita ed esposta ora, ho l'intenzione di fare una variante istroromena-dacoromena. Questa cosa è possibile anche per le varianti istroromeno-croato ed istroromeno-italiano, realizzate in collaborazione con gli specialisti che conoscono l'italiano ed il croato. Degli specialisti in italiano ci sono anche a Cluj. Troveremo forse anche dei collaboratori italiani e croati e persone che siano disposte a sponsorizzare il nostro sforzo? Sono dei problemi che rimangono aperti per il futuro ma indifferentemente delle circostanze, noi continueremo a lavorare.
<p>
Forse troveremo un po' d'aiuto presso associazioni che si sono proposte la salvarguardia del dialetto istroromeno che sta per sparire. Mi riferisco qui all'Associazione d'Amicizia Italo-Romena "Decebal" diretta dal dottore E. Curtis, grazie al quale ci troviamo qui; all Associazione Culturale degli Istroromeni "Andrei Glavina", con la sede a Trieste, diretta dal dottore P. Rațiu, che svolge un'attività notevole; al Parlamento Culturale degli Istroromeni, costituito in Croazia. Considero che queste associazioni, insieme alla Società "Ginta Latina", con la sede ad Iași, diretta dal dottore Vlad Bejan, che ha fatto delle proposte concrete per rapporti con gli istroromeni (gemellaggi tra i villaggi, l'invito di gruppi d'istroromeni in Romania come ospiti di quest'organizzazione) e con la Società Romena di Dialettologia, con la sede a Cluj-Napoca, da poco costituita si possono salvare le isole linguistiche romene. Tramite trattati ufficiali tra la Romania e la Croazia è stato assicurato il quadro legale per lo sviluppo delle attività, che hanno come scopo l'affermazione dell'identità nazionale e culturale dei romeni che si trovano in Croazia e dei croati di Romania. Personalmente ho visto delle cose importanti realizzate in Romania per i croati che si trovano nella zona del Banat. Di quello che si è fatto per gli istroromeni ho saputo tramite il posto nazionale di televisione ed ho letto sui giornali. Considero che l'attività comune debba essere estesa anche nei paesi e nelle zone in cui i romeni, per sfortuna, non sono riconosciuti come minoranza nazionale, e non hanno nessun diritto, benché in alcuni casi il loro numero sia grande (come in Grecia, Albania, Bulgaria, nella Valle del Timoco).Prima di concludere, devo ricordare che Iosif Popovici, quando ha visitato gli istroromeni, sebbene fosse originario della zona del Banat, che faceva parte dall'Imperio Austriaco - Ungherese, come la zona d'Istria, benché fosse lettore all'Università di Vienna, a causa alle incitazioni e le denunce del prete Flegar di Sușnievița,  ha sofferto molto, essendo seguito daperttutto ed arrestato.<br>
<p>
Sextil Puscariu è morto con il rimpianto di non aver visto gli istroromeni nel loro ambiente, perché non è mai stato in Istria. Ha usato molto i risultati offerti dal suo amico A. Belulovici, studente a Vienna quando Pușcariu vi era lettore, ed anche i materiali del suo collega ed amico, il professore Matteo Bartoli.<br>
<p>
Dopo la prima guerra mondiale, quando l'Istria apparteneva all'Italia, si è mostrata simpatia per gli istroromeni. Faremo un esempio: nel fondo Tagliavini che si trova nella Biblioteca dell'Università d'Udine c'è un annuncio tagliato dal giornale <i>Vocea Bucovinei</i> ("La Voce della Bucovina"), datato il 6 aprile 1930, mandato da Leca Morariu a Carlo Tagliavini, con il titolo "L'Istroromeno, lingua ufficiale d'Istria" ed ha il seguente contenuto: "Il professore Leca Morariu riceve (cominciando dal 13 marzo 1930) da Valdarsa (che è il centro degli Istroromeni che vivono sotto il Monte Maggiore) la trionfante notizia da parte del vicepodestato Fabio Branca "Ho introdotto in Ufficio l'esclusività del romeno, così che tutti gli abitanti del Comune, anche quelli che usualmente a casa non parlano il romeno, ad esprimersi quando vengono in Municipio nella lingua romena oppure in italiano". Come postscriptum il vicespodestato di Valdarsa (Șușnevița) aggiungeva: "Ho imparato a parlare questo dialetto e sono contentissimo" . Questo clima favorevole ha fatto possibile la fondazione della scuola elementare di Valdarsa (Șușnevița), dove Andrei Glavina è stato insegnante per qualche anno; la scuola è stata chiusa dopo la sua morte. Glavina scriveva molto addolorato al suo professore A. Viciu di Blaj, il 18 luglio 1904: "È doloroso per noi che i romeni vanno più volontieri ad Abbazia, Venezia, Nizza, Karlsbad che ai loro fratelli d'Istria" . La constatazione di Glavina è rimasta valida anche ai nostri tempi.<br>
<p> 
È peccato che le autorità romene tra le due guerre mondiali, che sempre hanno mostrato tolleranza per le minoranze del proprio paese (hanno fatto licei d'insegnimento nelle lingue delle minoranze, per tedeschi, ungheresi, ebrei ma anche quelle poco numerose scuole elementare per i cechi, albanesi, turchi, croati ecc.) non hanno fatto lo stesso per i meglenoromeni e gli istroromeni, dopo la morte di Glavina. Lo sforzo di S. Pop, che ha portato in Romania due ragazzi, uno di Jeiăn, altro di Șușnevița e li ha iscritti con borse di studio alla scuola per insegnanti a Blaj, con l'intenzione di tornarse come insegnanti nei loro villaggi, è stato interrotto dalle guerre mondiali e poi a causa dei rapporti tesi tra la Romania e l'Jugoslavia. C'è stato un tentativo anche per gli aromeni della Grecia, della Macedonia, dalla Bulgaria e dall'Albania, dove a partire con gli ultimi decenni del secolo scorso, si sono fondate oltrecento scuole romene, di cui erano anche tre licei: a Salonic, Bitolea (Monastir) e Sofia, ma oggi tutte le scuole sono chiuse.<br>
<p>
Le ricerche istroromene, interrotte a causa della seconda guerra mondiale, sono state riprese dopo quasi trent'anni, dopo che si sono normalizzati i rapporti tra la Romania e l'Jugoslavia. Sarei ingiusto se non ricordassi che, durante i miei viaggi in Istria, ho avuto tutta la libertà di muovermi ed attivare, senza nessun impedimento da parte delle ufficialità ed approfitto dell'occasione per ringraziare il professore A. Kovačec che ci ha accompagnati ed aiutati in quattro dei nostri cinque viaggi. Ringraziamo anche il professore Vojmir Vinja, il famoso specialista in lingue romanze dell'Università di Zagabria, che ci ha dato un importante aiuto.<br>
<p>
Concludo con la speranza che assieme troveremo le modalità di portare a termine le proposte fatte prima e tengo a ringraziare molto il signor Ervino Curtis a l'Associazione di Amicizia Italo-Romena "Decebal" che mi ha dato l'opportunità di essere oggi cui assieme a voi per esporvi le mie preoccupazione riguardanti gli istroromeni e per l'ultimo, ma non meno importante, mi congratulo per la buona riuscita e l'utilità di questa iniziativa.<br>
</font>
</td>
</tr>
<tr>
<td colspan=3 height=1>
<img src="../graphics/point.gif" border=0 width=455 height=1>
</td>
</tr>
<tr>
<td valign=top align=center colspan=3>
<font face=arial size=1>
<br> |
<a href="../index.html" onMouseOver="window.status='Home'; return true;">Home</a> |
<a href="../links.html" onMouseOver="window.status='IstroRomanian Links'; return true;">Links</a> |
<a href="../books.html" onMouseOver="window.status='IstroRomanian Books'; return true;">Books</a> |
<a href="../news.html" onMouseOver="window.status='IstroRomanian News'; return true;">News</a> |
<a href="../culture.html" onMouseOver="window.status='IstroRomanian Culture'; return true;">Culture</a> |
<a href="../status.html" onMouseOver="window.status='The Official Status of the IstroRomanian Community'; return true;">Status</a> |
<a href="../alphabet.html" onMouseOver="window.status='IstroRomanian Alphabet'; return true;">Alphabet</a> |
<a href="../photos.html" onMouseOver="window.status='IstroRomanian Photos'; return true;">Photos</a> |<br>
<br>
© 1999-2016 www.istro-romanian.net. All Rights Reserved.<br>
</font>
</td>
</tr>
</table>
</td>
<td width=130 valign=top>
<table width=130 border=0 cellpadding=0 cellspacing=0>
<tr>
<td width=130 bgcolor="E0D6BE" valign=top>
<img align=top width=130 src="../graphics/side.jpg">
<br><br><br><br><br><br><br>
</tr>
</table>
</td>
</tr>
</table>
</div>
</body>
</html>
